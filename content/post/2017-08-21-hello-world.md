---
title: Hello world!
author: giovannitomasicchio
type: post
date: 2017-08-20T22:21:05+00:00
url: /hello-world/
thumbnail: /image/blog/2017/08/pexels-photo-3.jpg
categories:
  - Senza categoria

---
Stavo per modificare il titolo del primo post che [WordPress][1] crea durante la sua installazione quando mi sono accorto che &#8220;[Hello world!][2]&#8221; è proprio adatto ad avviare il blog di uno sviluppatore software. Si, perché su questo diario vorrei condividere alcune personali riflessioni sulla programmazione e, più in generale, su tutto ciò che ruota attorno alla realizzazione del software.

L&#8217;attività lavorativa e lo studio dei guru della programmazione mi portano spesso a fare delle considerazioni che generalmente si limitano a ronzarmi per la testa e che solo raramente riesco a condividere con amici e colleghi davanti ad un caffè.  L&#8217;analista-sviluppatore, si sa, vive in perenne carenza di tempo (e di sonno).

Ho pensato quindi, come una sorta di buon proposito per il rientro dalle ferie estive, di dare forma e mettere nero su bianco questi pensieri e condividerli con voi, con la speranza di poter leggere il vostro parere nei commenti che vorrete lasciare.

Per ciascun post prometto di non rubarvi più del tempo di un caffè.

 [1]: https://it.wordpress.org/
 [2]: https://it.wikipedia.org/wiki/Hello_world